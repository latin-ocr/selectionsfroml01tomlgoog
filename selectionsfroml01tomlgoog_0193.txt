snonr nxrnacrs. 1l3

suffragiis res permittitur: ad unum omnes Vercingetorigem
probant imperatorem. Ab hoc concilio Remi, Lingones,
Treviri abfuerunt: illi, quod amicitiam Romanorum seque·
bantur3 Treviri, quod aberant longius et ab Germanis pre-
mebantur; quae fuit causa, quare toto abessent bello et
neutris auxilia mitterent. Magno dolore Aedui ferunt se
dejectos principatu3 queruntur fortunae commutationem et
Caesaris in se indulgentiam requirunt; neque tamen, sus-
cepto belle, suum consilium ab reliquis separare audent.
Inviti summae spei adolescentes Eporedorix et Viridomarus
Vercingetorigi parent.

64. Eranusa snnnnssns AEunrs.

Tum sic pauca refert: “Ut te, fortissime Teucrum,

accipio agnoscoque libens! Ut verba parentis

et vocem Anchisae magni voltumque recordor! '

Nam memini Hesionae visentem regna sororis
'Laomedontiaden Priamum, Salamina petentem,

protinus Arcadiae gelidos invisere finis.

Tum mihi prima genas vestibat flore juventas,

mirabarque duces Teucros, mirabar et ipsum

Laomedontiaden, sed cunctis altior ibat

Anchises: mihi mens juvenali ardebat amore

compellare virum et dextrae conjungere dextram.

Accessi et cupidus Phenei sub moenia duxi.

Ille mihi insignem pharetram Lyciasque sagittas

discedens chlamydemque auro dedit intertextam.

frenaque hina meus quae nunc habet aurea Pallas.

Ergo et quam petitis juncta est mihi foedere dextra,

et lux cum primum terris se crastina reddet,

auxilio laetos dimittam opibusque juvabo.

interea sacra haec, quando huc venistis amici,

annua, quae differre nefas, celebrate faventes

nobiscum etjam nuuc sociorum adsuescite mensis.''

 

