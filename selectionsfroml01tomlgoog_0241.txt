sacar nxrancrs. 221

Arcades ad portas ruere et de more vetusto
funereas rap'uere faces 3 lucet via longo

ordine flammarum et late discriminat agros.

Contra turba Phrygum veniens plangentia iungit
agmina. Quae postquam matres succedere tectis
viderunt, maestam incendunt clamoribus urbem.

At non Evandrum potis est vis ulla tenere,

sed venit in medica. Feretro Pallanta 'reposto
procubuit super atque haeret lacrimansque gemensque,
et via vix tandem vocis laxata dolore est.

“Non haec, Ο Palla, dederas promissa parenti,
cautius ut saevo relles te credere Marti ;

haud ignarus cram, quantum nova gloria in armis

et praedulce decus primo certamine posset.

· Primitiae iuvenis miserae bellique propinqui

dura rudimenta et nulli exaudita deorum

vota precesque meae! Tuque, 0 sanctissima coniunx,
felix morte tua neque in hunc serrata dolorem!
Contra ego vivendo vici mea fata, superstes
restarem ut genitor. Troum socia arma secutum
obruerent Rutuli telis! Animam ipse dedissem
atque haec pompa domum me, non Pallanta, referret,
nec ros arguerim, Teucri, nec foedera nec quas
iunximus hospitio dextras: sors ista senectae

debita erat nostrae. Quod si immatura manebat
mors natum, caesis Volscorum milibus ante
ducentem in Latium Teucros cecidisse iuvabit.

Quin ego non alio digner te funere, Palla,

quam pius Aeneas [et quam magni Phryges et quam
Tyrrhenique duces, Tyrrhenum exercitus omnis].
Magna tropaea ierunt, quos dat tua dextera Leto:
tn quoque nunc stares immanis truncus in armis,
esset par aetas et idem si robur ab annia,

Turne. Sed infelix Teucros quid demoror armis?

 

