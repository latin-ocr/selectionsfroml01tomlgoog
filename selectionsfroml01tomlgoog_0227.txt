suone nxraacrs. 207

sedne de majoribus natu quidem quisquam anteponeretur.
, Multum vero in bello est versatus, saepe exercitibus praeÎ‡
fuit, nusquam culpa male rem gessit, semper consilio vicit
tamtumque eo valuit, ut multa in re militari partim nova
attulerit, partem meliora fecerit. Namque ille pedestria
arma mutavit. Cum aute illum imperatorem maximis clipeis,
brevibus hastis, minutis gladiis uterentur, ille e contrario
peltam pro parma fecit (aquo postea peltastae pedites ap-
pellabantur), ut ad motus concursusque essent leviores,
hastae modum duplicavit, gladios longiores fecit. Idem
genus loricarum et pro sertis atque aenis linteas dedit. Quo
facto expeditiores milites reddidit: nam pondere detracta,
quod aeque corpus tegeret et leve esset, curavit.

Bellum cum Thracibus gessit, Seuthem, socium Athenien-
sium, in regnum restituit. Apud Corinthum tanta severitate
exercitui praefuit, ut nullae umquam in Graecia neque exer-
citatiores copiae neque magis dicto audientes fuerint duci:
in eamque consuetudinem adduxit, ut, cum proelii sIgnum
ab imperatore esset datum, sine ducis opera sic ordinatae
consisterent, ut singuli a peritissimo imperatore dispositi
viderentur. Hoc exercitu moram Lacedaemoniorum inter-
fecit, quod maxime tota celebratum est Graecia. Iterum
eodem bello omnes copias eorum fugavit, quo facto magnam
adeptus est, gloriam. Cum Artaxerxes Aegyptio regi bellum
inferre voluit, Iphicraten ab Atheniensibus ducem petivit,
quem praeficeret exercitui conducticia, cujus numerus duo-
decim milium fuit. Quem quidem sic omni disciplina mili-
tari erudivit, ut, quem ad modum quondam Fabiani milites
Romani appellati sunt, sic Iphicratenses apud Graecos in
summa laude fuerint. Idem subsidio Lacedaemoniis profec-
tus Epaminondae retardavit impetus. Nam nisi ejus adven-
tus appropinquasset, non prius Thebani Sparta abscessissent,
quam captam incendio delessent.

 

