SHORT EXTRACTS.

111. Hamncan.

Hamilcar, Hannibalis filius, cognomine Barca, Karthagini·
ensis, primo Poenico bello, sed temporibus extremis, admo·
dum adulescentulus in Sicilia praeesse coepit exercitui. Cum
ante ejus adventum et mari et terra male res gererentur Kar-
thaginiensium, ipse, ubi adfuit, numquam hosti cessit neque
locum nocendi dedit, saepeque e contrario occasione data
lacessivit semperque superior discessit. Quo facto, cum
paene omnia in Sicilia Poeni amisissent, ille Erycem sic
defendit, ut bellum eo loco gestum non videretur. Interim
Karthaginienses classe apud insulas Aegates a Ο. Lutati0,
consule Romanorum, superati, statuerunt belli facere finem
eamque· rem arbitrio permiserunt Hamilcaris. Ille, etsi
flagrabat bellandi cupiditate, tamen paci serviundum putavit,
quod patriam exhaustam sumptibus diutius calamitates belli
ferre non posse intellegebat, sed ita, utstatim mente agita-
ret, si paulum modo res essent refectae, bellum renovare
Romanosque armis persequi, donicum aut virtute vicissent
autricti manus dedissent. Hoc consilio pacem conciliarit,
in quo tanta fuit ferocia, cum Catulus negaret bellum compo-
siturum, nisi ille cum suis, qni Erycem tenuerant, armis relic·
tis Sicilia decederent, ut succumbente patria ipse periturum
se potius dixerit, quam oum tanto flagitio domum rediret: non
enim suae esse virtutis arma a patria accepta adversus hostes
adversariis tradere. Hujus pertinaciae cessit Catulus

At ille, ut* Karthaginem venit, multo aliter, ac sperarat,
rempublicam se habentem cognovit. Namque diuturnitate
externi mali tantum exarsit intestinum bellum, ut numquam
in pari periculo fuerit Karthag0, nisi cum deleta est. Primo
mercennarii milites, quibus adversus Romanos usi erant,
desciverunt: quornm numerus erat viginti milium. Hi
totam abalienarunt Africam, ipsam Karthaginem oppugna·
runt. Quibus malis adeo sunt Poeni perterriti, ut etiam

 

